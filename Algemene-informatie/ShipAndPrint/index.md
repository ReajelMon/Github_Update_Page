# ShipAndPrint

Ship & Print


## Print & Ship
Met Print & Ship kan de klant gemakkelijk pakketten versturen zonder gebruik te maken van een Warehouse Management System (WMS). In plaats daarvan maakt Print & Ship gebruik van de Montaportal.

Print & Ship maakt veelal gebruik van kunstmatige voorraad en er is geen koppeling met de voorraad van een magazijn. Dit betekent dat de applicatie vooral bedoeld is voor labels en orderverwerking en minder geschikt is voor uitgebreide voorraadbeheer taken.

Print & Ship is een applicatie die momenteel door twee afdelingen binnen het bedrijf wordt verkocht, namelijk de WMS-afdeling en de Sales-afdeling.

De WMS-afdeling richt zich op de verkoop van Print & Ship aan klanten die nog geen gebruik willen maken van een Warehouse Management System. Voor deze klanten is Print & Ship een handige aanvulling op hun bestaande systeem, omdat het de mogelijkheid biedt om pakketten te verzenden zonder dat er een volledige integratie met het WMS nodig is.
- Vervoerders naar eigen wensen
- Prospect WMS
- Hoge orderaantallen
- Klant van WMS

De Sales-afdeling richt zich op de verkoop van Print & Ship aan kleinere klanten die geen gebruik maken van een WMS. Voor deze klanten biedt Print & Ship een gemakkelijke opstap naar het Monta® systeem.
- Klant van de vestiging
- Lagere orderaantallen (Max 30K)
- Ex of prospect Fulfilment
- Vervoerders vanuit ons bepaald

Door de verkoop van Print & Ship door twee verschillende afdelingen, wordt er ingespeeld op verschillende behoeften en wensen van klanten. Hierdoor kan Print & Ship aan een breed publiek worden aangeboden en kan er optimaal worden ingespeeld op de specifieke eisen en wensen van elke individuele klant.

De verwachting is dat Print & Ship snel zal groeien.

De visie is het uitrollen van de Print & Ship applicatie met als doel de vervoerdersstaffels te halen; meer omzet te genereren; en Print & Ship als opstapje te gebruiken voor potentiële (WMS)klanten.


## De overzichtspagina
De overzichtspagina ziet er uit zoals de bekende Montaportal pagina’s. De orders waarvoor je labels/pakbonnen wilt printen kunnen via de vinkjes aan de linkerkant geselecteerd worden. De bekende filters kunnen gebruikt worden om bijvoorbeeld te kunnen filteren op vervoerder.

## Labels/pakbonnen selecteren
Op de pijl die je naast 'Print & verstuur' kunt vinden is kan je klikken om een pop-up tevoorschijn te laten komen. In deze pop-up kan je vervolgens kiezen of je verzendlabels of juist pakbonnen wilt printen. Allebei selecteren is natuurlijk ook een optie. Selecteren doe je door middel van het selecteren van de vinkjes. De instellingen worden automatisch opgeslagen.

## Vervoerder aanpassen
Het is ook mogelijk om de vervoerder van de orders aan te passen. Dit doe je eerst door de orders te selecteren die je wilt gebruiken, om vervolgens te klikken op 'Verander vervoerder'.

Deze klik toont een pop-up waar je alle beschikbare vervoerders ziet. Alleen de vervoerders die toegepast kunnen worden op alle geselecteerde orders worden getoond in de lijst. Als je bijvoorbeeld 10 'PostNL pakket' orders hebt geselecteerd, dan zal een 'PostNL briefpost' nooit getoond gaan worden. Een pakket past immers niet door de brievenbus. De vervoerder wijzigen doe je door het selecteren van de gewenste vervoerder en vervolgens op 'Vervoerder wijzigen' te klikken.

## Print instellingen
Ook is er de knop 'Print instellingen'. Wanneer je hier op klikt kun je instellen wat voor printer je wilt gebruiken met daarbij diverse instellingen.

Wanneer deze pop-up tevoorschijn komt kan je selecteren of je de labels wilt genereren als een PDF bestand of dat je de labels direct door wilt sturen naar een Zebra (ZPL) of een Dymo printer. Hier dien je dan wel de correcte software voor de desbetreffende printer geinstalleerd te hebben op je PC. Een PDF-bestand kan gewoon handmatig via de Windows uitgeprint worden. Pakbonnen worden altijd als een PDF bestand gegenereerd en deze moet je dus dan ook zelf uitprinten.

## Printen maar!
Wanneer alles naar wens is, kan je de orders selecteren en vervolgens op 'Print en verstuur' klikken. Wanneer je de PDF optie hebt gekozen, zullen er twee vensters geopend worden waar je vervolgens die print-acties kunt uitvoeren. Heb je voor een Zebra of een Dymo gekozen, dan wordt de opdracht naar deze printer verstuurd. De orders verdwijnen vervolgens automatisch uit de lijst.
