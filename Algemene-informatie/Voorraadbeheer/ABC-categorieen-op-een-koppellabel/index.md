# ABC categorieen op een koppellabel

Op deze pagina wordt uitleg gegeven over de ABC-analyse en categorisering.


### Wat is ABC?
De ABC-analyse is een vaak terugkerend begrip in de logistiek. Hiermee worden voorraadprocessen geoptimaliseerd door de nadruk te leggen op de belangrijkste artikelen. De producten die het vaakst worden verkocht, worden aangeduid met een 'A'. Producten die iets minder worden verkocht met een 'B' en producten die bijna niet verkocht worden, worden aangeduid met een 'C', ook wel bekend als de slowmovers.

![Afbeelding ABC categorisering.png](../../../Attachments/Afbeelding%20ABC%20categorisering-08bd2076-4dc4-4d81-acd9-95dc9b45d97f.png)

### Wat zijn de suggesties per categorie?
Deze classificaties dienen als ondersteunend advies bij het koppelen van voorraad. Door de voorraad slim te koppelen, win je productiviteit bij het picken van artikelen. Onderstaand enkele ondersteunende suggesties per categorie:

**A   Fastmovers**: Leg deze artikelen op toegankelijke locaties in het magazijn.
Dit kunnen voorraadlocaties zijn met een korte afstand tot de echeck of locaties die zich op een ergonomische positie in een legbordstelling bevinden.

![Afbeelding ABC analyse.png](../../../Attachments/Afbeelding%20ABC%20analyse-26b553d9-2f97-4514-bd85-9bca1d567226.png)

**B   Average**: Voor artikelen in deze categorie hoeft er niet per se iets te veranderen. Je zou de meest optimale locaties in het magazijn kunnen overslaan bij het koppelen van deze artikelen, maar actief de minder ideale locaties opzoeken is niet nodig.

**C   Slowmovers**: Deze artikelen kan je het beste koppelen op de minste geschikte locaties. Hierbij kan je denken aan locaties die zich verder in het magazijn of in gangpaden bevinden, maar ook aan het laagste en hoogste niveau in een legbordstelling.

![Afbeelding ABC analyse 2.png](../../../Attachments/Afbeelding%20ABC%20analyse%202-cfab64ac-338d-46b0-9efa-b3c56bb1b0bc.png)



### Welke producten zitten in welke categorie?
Er is een PowerBI rapport gebouwd waarin te zien is wat de verhoudingen tussen de verschillende categorieën is. Daarnaast zijn alle producten per magazijn hier te zien, inclusief de bijbehorende categorie.

Het rapport is te vinden tussen de Customer service rapportages en heet 'ABC-analyse'.

Of gebruik onderstaande link:
https://gomonta.montapacking.nl/Office/Reports/Details?TargetAddress=1624aa4d-9cce-46a5-af0b-930e363ddc16&reportId=129



### Hoe worden de classificaties berekend?
Er wordt dagelijks per magazijn berekend wat de afzet van een product in de afgelopen 4 weken (28 dagen) is geweest. Waarbij de meest recente week het zwaarst meeweegt om snel veranderende patronen mee te kunnen nemen in de berekening.

Vervolgens worden alle artikelen via de berekening toegevoegd in de onderstaande categorieën:

![Afbeelding ABC 3.png](../../../Attachments/Afbeelding%20ABC%203-de95b0ef-cc20-48bf-8b9e-33c4bcb06b95.png)



**Let op!**
Zodra een artikel nieuw is en er nog geen historische data beschikbaar is, zal er nog geen classificatie worden toegevoegd. Na een aantal dagen zal dit nieuwe product vanzelf in een categorie terecht komen.
